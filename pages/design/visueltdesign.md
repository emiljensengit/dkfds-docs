---
permalink: /design/visueltdesign/
layout: styleguide
title: Visuelt design (look & feel)
category: Design_category
subcategory: Design
lead: 
order: 25
subnav:
- text: Visuel integration på portalerne
  href: '#visuel_integration_på_portalerne'
- text: Principper for den visuelle stil
  href: '#principper_for_den_visuelle_stil'
- text: Sammenhæng og konsistens på tværs af selvbetjeningsløsninger
  href: '#sammenhaeng_og_konsistens'
- text: Baggrund for designsystemet
  href: '#baggrund_for_designsystemet'
- text: Portalerne er to selvstændige brands
  href: '#to_brands'
---

<p>Ved etableringen af designsystemet har det været afgørende at skabe et design, der lever op til nogle grundlæggende vilkår:</p>

<ul>
    <li>det skal være så tilpas neutralt, at det ikke konflikter den visuelle stil for  hverken borger.dk eller Virk</li>
    <li>det er simpelt at forstå og anvende for alle, fra designere over udviklere til projektansvarlige</li>
    <li>det er fleksibelt nok til at kunne favne alle typer af selvbetjeningsløsninger.</li> 
</ul>
<p>Ved at skabe et design, som opfylder disse vilkår, er det målsætningen, at produktejere, projektledere og udviklere får frigjort tid til at fokusere på brugerne: Dvs. bruge mere tid på brugerinddragelse og brugertests af flow og funktionalitet, end på at diskutere synsninger om former og farver.</p>
<h2 id="visuel_integration_på_portalerne">Visuel integration på portalerne</h2>
<p>Ganske få elementer brander en selvbetjeningsløsning som en del af borger.dk eller  Virk og skaber sammenhængen til den ene eller anden portal. Brandingen sker via en simpel temahåndtering og nogle få linjers kode. </p>
<p>Du integrerer selvbetjeningsløsningen visuelt til én af de to portaler gennem disse fem elementer:</p>
<ol>
  <li>Logo</li>
  <li>Baggrundsfarve i headerens første linje</li>
  <li>Valgt-topmenupunkt-markering</li>
  <li>Valgt-menupunkt-markering i venstremenuen/tringuiden.</li>
  <li>Primærknap</li>
</ol>

<p>Alle andre komponenter er helt ens på tværs af de to portaler.</p>

<h3 class="h5">Header-temaer</h3>
<figure><img src="{{ site.baseurl }}/img/descriptionimages/header-temaer.png" alt="Temahåndtering i header" class="description-image"></figure>
<p><a href="/dkfds-docs/komponenter/headers/">Gå til headerkomponenten</a></p>
<p><a href="/dkfds-docs/design/sideopbygning/?s=undefined#header">Læs om layout til headeren</a></p>

<h3 class="h5">Venstremenu/tringuide-temaer</h3>
<figure><img src="{{ site.baseurl }}/img/descriptionimages/venstremenu-tringuide.png" alt="Temahåndtering i venstremenu" class="description-image"></figure>
<p><a href="/dkfds-docs/komponenter/sidenav/">Gå til venstremenukomponenten</a></p>
<p><a href="/dkfds-docs/komponenter/trinindikatorer/">Læs om de forskellige tringuides</a></p>

<h3 class="h5">Primærknap-temaer</h3>
<figure><img src="{{ site.baseurl }}/img/descriptionimages/Primaerknapper.png" alt="Temahåndtering og knapper" class="description-image"></figure>
<p><a href="/dkfds-docs/komponenter/buttons/">Læs om knapper</a></p>


<h2 id="principper_for_den_visuelle_stil">Principper for den visuelle stil</h2>
<p>Det visuelle design skal på én gang passe ind på både borger.dk og Virk og understøtte brugervenlighed i selvbetjeningsløsninger. De kan bestå i komplekse systemer og forretningsprocesser, som skal være brugervenlige og simple at anvende. For understøtte denne kompleksitet er der tre principper som gennemsyrer designet:</p>

<h3>Neutralt design signalerer seriøsitet</h3>
<p>Et neutralt og minimalistisk design er mere robust i forhold til tidens trends, fremtidige grafiske ændringer på portalerne og skiftende myndighedskonstruktioner. Det neutrale design prioriterer et konservativt og tidløst udseende fremfor det moderne og trendy: En selvbetjeningsløsning er en seriøs dialog med brugeren via inputfelter og tekst - ikke et udfordrende kunstværk.</p>

<h3>Simpelt design hjælper brugerne</h3>
<p>Simpelt at bruge. Simpelt for brugerne. Designet skal være nemt at anvende og gøre det let at bygge løsninger, der er nemme at anvende for brugerne. Designet søger at understøtte en tilgang, hvor det funktionelle og det æstetiske går op i en højere enhed uden store kreative penselstrøg.</p>

<h3>Målrettet design skaber ensartethed</h3>
<p>Designet er målrettet selvbetjeningsløsninger. Det skal kunne bruges til alle typer af selvbetjeningsløsninger med forskellige målgrupper. Og det skal sikre konsistens og sammenhæng på tværs ved at anvende de samme komponenter og de samme interaktionsmønstre på tværs af selvbetjeningsløsningerne.</p>


<h2 id="sammenhaeng_og_konsistens">Sammenhæng og konsistens på tværs af selvbetjeningsløsninger</h2>
<p>Ved at følge retningslinjerne i designsystemet og gøre brug af komponenterne som anbefalet, sikrer du, at brugerne ikke skal genlære nye komponenter på tværs af selvbetjeningsløsninger og måder de opfører sig på.</p>
<p>Din selvbetjeningsløsning er en del af et større kompleks af offentlige selvbetjeningsløsninger. Det kan du udnytte til din fordel. Den typiske bruger er måske kun sjældent i kontakt med lige netop din selvbetjeningsløsning, men samtidig i kontakt med en række andre selvbetjeningsløsninger. Brugeren får derfor nemmere ved at anvende lige netop din løsning, når alle selvbetjeningsløsninger følger de samme retningslinjer, og anvender de samme komponenter og dermed minder om hinanden.</p>

<h3 class="h5">Brugerne bliver mere effektive</h3>
<p>Når brugerne genkender designet på tværs af selvbetjeningsløsninger bliver de mere effektive i deres interaktion med løsningerne.</p>

<h3 class="h5">Brugervenligheden øges</h3>
<p>Brugerne føler sig trygge, når de kan genkende din løsning, fordi de genkender den fra de mange andre selvbetjeningsløsninger, hvor komponenterne fungerer på samme måde. Det øger brugervenligheden.</p>

<h3 class="h5">Brugeroplevelsen bliver bedre</h3>
<p>Brugeroplevelsen bliver bedre, når du bruger mere tid på brugerinddragelse, brugertests, procesforbedringer og sammenhænge til andre selvbetjeningsløsninger i stedet for at bruge tid på design og komponenter.</p>
<p><a href="/dkfds-docs/eksempler/">Se eksempler på selvbetjeningsløsninger</a></p>


<h2 id="baggrund_for_designsystemet">Baggrund for designsystemet</h2>
<p>Der er flere grunde til at Det Fælles Designsystem er blevet til, men særligt tre står frem som udfordringer, designsystemet skal løse.</p>
<ol>
  <li>
    <h3 class="h5">Det er ineffektivt med to forskellige manualer</h3>
    <p>Indtil nu har der været to forskellige manualer at forholde sig til, når man skulle bygge selvbetjeningsløsninger. Det er ineffektivt og fordyrende. Nu er der kun ét designsystem at forholde sig til.</p>
  </li>
   <li>
    <h3 class="h5">Lav opdateringsfrekvens</h3>
    <p>De eksisterende manualer er forældede og bliver sjældent opdaterede. Det Fælles Designsystem bliver løbende opdateret.</p>
  </li>
   <li>
    <h3 class="h5">Manglende åbenhed</h3>
    <p>Det har været svært at præge indholdet i de eksisterende manualer. Det Fælles Designsystem er et open source system via GitHub. Alle kan derfor arbejde på designsystemet og bidrage til udviklingen.</p>
  </li>
</ol>

<h3>To forskellige manualer</h3>
<div class="row">
  <div class="col-12 col-md-6">
    <h4 class="h5">HTML-guiden</h4>
    <img src="{{ site.baseurl }}/img/descriptionimages/HTML-guiden.png" alt="HTML-guiden" class="description-image">
  </div>
  <div class="col-12 col-md-6">
    <h4 class="h5">Virks Designmanual</h4>
    <img src="{{ site.baseurl }}/img/descriptionimages/Virks-designmanual.png" alt="Virks designmanual" class="description-image">
  </div>
</div>
<h3>Det Fælles Designsystem</h3>
<div class="row">
  <div class="col-12 col-md-6">
    <h4 class="h5">Det Fælles Designsystem</h4>
    <img src="{{ site.baseurl }}/img/descriptionimages/Det-faellles-designsystem.jpg" alt="Det Fælles Designsystem" class="description-image">
  </div>
</div>

<h2 id="to_brands">Portalerne er to selvstændige brands</h2>
<p>Borger.dk er et brand under Digitaliseringsstyrelsen, som henvender sig til og samler digital selvbetjening til borgere. Virk er et brand under Erhvervsstyrelsen, som henvender sig til og samler digitale selvbetjeningsløsninger til virksomheder. De to brands adskiller sig kommunikativt såvel som visuelt. Det Fælles Designsystem har indbygget temahåndtering. Dvs. uanset om du udvikler en løsning til borger.dk eller Virk, så anvender du den samme kode, mens nogle få komponenter bærer portalernes brands videre ind i løsningen. I stedet for at fokusere på borger.dk og Virk som brands er fokus målrettet den gode brugeroplevelse og et sammenhængende design på tværs af løsningerne. Det gælder, uanset hvilken portal løsninger er knyttet til. Borgere og virksomheder skal altså kunne genkende komponenter og mønstre i brugergrænsefladerne, uanset hvem en selvbetjeningsløsning er henvendt til og hvilken portal, der har ansvar for at udstille den.</p>
<div class="row">
  <div class="col-12 col-md-6">
    <h3 class="h5 mb-0">Borger.dk</h3>
    <img src="{{ site.baseurl }}/img/descriptionimages/borger.dk.jpg" alt="Borger.dk">
  </div>
  <div class="col-12 col-md-6">
    <h3 class="h5 mb-0">Virk</h3>
    <img src="{{ site.baseurl }}/img/descriptionimages/virk.png" alt="Virk">
  </div>
</div>