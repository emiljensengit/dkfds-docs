---
permalink: /design/uxprincipper/
layout: styleguide
title: UX principper i Det Fælles Designsystem
category: Design_category
description: Brugeroplevelsesdesign (UX) handler om langt mere end et designsystem alene kan rumme, da det i høj grad handler om at ramme brugerens forventninger og dække dennes behov, samtidig med at man når sine forretningsmål inden for de rammer og vilkår man har.
---
<article>
    <section>
        <p>Brugeroplevelsesdesign (UX) handler om langt mere end et designsystem alene kan rumme, da det i høj grad handler om at ramme brugerens forventninger og dække dennes behov, samtidig med at man når sine forretningsmål inden for de rammer og vilkår man har. Da brugerne og forretningsmålene ofte divergerer i forhold til hvilken målgruppe man vil ramme og hvilken afdeling i virksomheden, der er tale om, kan man aldrig entydigt på forhånd specificere, hvad der vil være den gode brugeroplevelse for alle. Alligevel er der nogle generelle UX-principper for designsystemet, der kan hjælpe en god oplevelse godt på vej, og det er nogle af disse, der præsenteres nedenfor.</p>
        <p>Vi gør os ingen illusioner om at denne liste er udtømmende eller dækker over alle aspekter af det at skabe en god brugeroplevelse, men den er et godt sted at starte. </p>
    </section>
    <section>
        <h2 id="uxprincipper">Designsystemets UX-principper</h2>
        <ul>
            <li>Oplevelsen er ens uanset, hvilken enhed brugeren anvender</li>
            <li>Det er helt klart, tydeligt og nemt, at se hvordan man kan navigere rundt på siden</li>
            <li>Sidens vigtigste handling/budskab er omdrejningspunkt for det uden om</li>
            <li>Links og knapper er lette at genkende, identificere og fungerer som de skal</li>
            <li>Brugeren er i kontrol og styrer sin egen oplevelse</li>
            <li>Grafiske elementer må ikke forstyrre brugerens evne til at få overblik over siden </li>
            <li>Indholdet kan skannes så det giver mening for brugeren på under 15 sekunder</li>
            <li>Der er intet irrelevant eller unødvendigt indhold set fra brugerens perspektiv</li>
            <li>Brugeren skal ikke vente på at indhold indlæses</li>
            <li>Der er ikke flere ting på samme side, der kæmper om brugerens opmærksomhed  </li>
            <li>Klart og fokuseret indhold</li>
            <li>Simple menuer og navigation</li>
            <li>Flydende layout</li>
            <li>Optimeret til touch</li>
            <li>Gør formularer små og overskuelige (del dem op i trin!)</li>
            <li>Ingen billeder eller tung grafik</li>
            <li>Udnyt gerne enhedernes særegne funktioner</li>
        </ul>
    </section>
    <section>
        <h2 id="specifikux">Mere specifikke UX-principper</h2>
        <ul>
            <li>
                <h3 class="h5">Stå ikke i vejen for brugeren</h3>
                <p>Når en bruger forsøger at få noget gjort, er de på en ”mission”.  Afbryd dem ikke unødigt, og skab ikke forhindringer og barrierer som de skal kæmpe for at komme forbi, ban vejen for dem så det går så nemt og gnidningsfrit som overhovedet muligt. Skab intentionelt (prioriter og vælg i mængden af mulige flows) åbenlyse hovedveje, der bidrager til at de fleste brugere hurtigt kan udføre deres opgaver uden omsvøb.</p>
            </li>
            <li>
                <h3 class="h5">Giv brugeren så få valgmuligheder som muligt</h3>
                <p>Jo flere valgmuligheder en bruger præsenteres for, jo sværere er det for ham at vælge. Dette er, hvad Barry Schwartz kalder The Paradox of Choice. Fjern "nice to have" alternativer og fokuser i stedet for på de mest nødvendige alternativer som brugeren virkeligt har brug. Skeln mellem relateret og relevant, og fjern det relaterede, så alt på siden er af relevans for brugeren.</p>
            </li>
            <li>
                <h3 class="h5">Begræns omfanget af forstyrrelser</h3>
                <p>Det er en myte, at folk kan multitaske. Brugerne kan ikke gøre to ting på én gang; de ender med at give mindre opmærksomhed til begge ting og kommer galt afsted. Et effektivt design fokuserer brugerens opmærksomhed på en given opgave og fjerner distraktioner. Er der flere opgaver, der skal løses, så del dem op, så brugeren kan gøre en ting færdig ad gangen. </p>
            </li>
            <li>
                <h3 class="h5">Gruppér relaterede elementer tæt på hinanden</h3>
                <p>Layoutet er vigtigt i forhold til brugerens forståelse og afkodning af indholdet. Når brugeren skanner siden tolkes den umiddelbart i forhold til, hvad der er placeret sammen, hvordan siden er delt op og hvor der er tydelige handle muligheder (links, knapper, etc.). Organiseringen af indholdet påvirker brugerens tolkning af siden og derfor hvor han vælger at slå ned. Derudover komplicerer dårligt organiseret indhold brugerens færden på siden.</p>
            </li>
            <li>
                <h3 class="h5">Skab et visuelt hierarki, der matcher det brugeren skal på siden</h3>
                <p>Placer de vigtigste elementer så de ses med det samme. Skab et visuelt hierarki på siden, der tydeligt indikerer, hvor brugeren ”bør” fokusere for at løse sin opgave. Det visuelle hierarki skabes i en kombination af flere ting, såsom farve, størrelse, placering, kontrast, form, gestalter, osv. Siden skal ikke alene være godt organiseret så den er let at skanne, den skal også understøtte brugernes behov i vægtning og placering af information og funktionalitet. Gem ikke en sides mest brugte funktioner væk, men få dem fremhævet på siden.</p>
            </li>
            <li>
                <h3 class="h5">Skab en klar fornemmelse af ”fært” hos brugeren</h3>
                <p>Brugerne kan ikke lide at gætte. Når de klikker rundt på din side, gør de det ikke tilfældigt, de forsøger at følge deres intuition og fornemmelse for det de tror, er den hurtigste vej i mål. Hvis det de lander på overhovedet ikke er det de forventer, er der store chancer for at de giver op og i stedet vælger at forlade din side og forsøge andre steder i stedet. Sørg for at du bruger klart sprog og sætter de rette forventninger op hos brugerne, så du ikke sender brugerne det forkerte sted hen.</p>
            </li>
            <li>
                <h3 class="h5">Gør det tydeligt for brugeren hvor han er</h3>
                <p>Lad aldrig brugeren fare vild. Designet skal gøre det muligt for brugeren altid at kunne se, hvor han er overordnet set på en klar og tydelig måde. Hvis du viser brugerne, hvor de er kommet fra, og hvor de skal hen, vil de have tillid til at de kan finde rundt og at de er i kontrol.</p>
            </li>
            <li>
                <h3 class="h5">Skab tydelige sammenhænge og sæt konteksten</h3>
                <p>Ved at gøre det klart for brugerne i hvilken kontekst de befinder sig, bliver det lettere for dem at afkode, hvad der præsenteres på en given side. Sørg for at designet sætter scenen og skaber konteksten, så det er tydeligt for brugerne hvor de er og hvad de kan netop på dette sted således at oplevelsen trods forskellige sidetyper bliver sammenhængene, og bryd det kun, når det bliver nødvendigt at kommunikere at en given side har et helt tredje formål, der skal forstås selvstændigt.</p>
            </li>
            <li>
                <h3 class="h5">Undgå jargon</h3>
                <p>Husk, at oplevelsen er brugerens, ikke forretningens. Det er  decideret uhøfligt at tale med brugerne ved hjælp ”lingo”, der er internt for din virksomhed eller værre, selvopfundne ord og udtryk. Vær kort, klar, venlig og brug lægmandssprog.</p>
            </li>
            <li>
                <h3 class="h5">Det handler om brugernes effektivitet</h3>
                <p>Et primært formål med oplevelsesdesign er at gøre tingene mere effektive for brugerne modsat at fokusere på systemets effektivitet. Et strømlinet design øger brugernes effektivitet og reducerer den indsats de skal lægge for dagen. Når brugerne kan mærke, at man har lagt sig i selen for at gøre det så nemt for dem som muligt, øges deres positive oplevelse af designet.</p>
            </li>
            <li>
                <h3 class="h5">Brug passende standardindstillinger</h3>
                <p>Standardindstillinger kan hjælpe brugeren til at komme hurtigere i mål. Forvalgte indstillinger og forudfyldte felter kan øge brugerens effektivitet. Dog skal det bruges med omhu, da forkerte indstillinger og input kan forværre brugerens effektivitet og skabe forvirring. </p>
            </li>
            <li>
                <h3 class="h5">Forebyg fejl</h3>
                <p>Forebyggelse fejl er meget bedre end at hjælpe brugerne med at rette fejl. En måde at forebygge fejl på, er at begrænse visse former for datainput, hvis man fx kun kan skrive tal i et felt, så kan man blokere for indtastning af bogstaver etc. En måde at forebygge fejl på, er ved proaktivt at fortælle, hvad der er muligt og hvad der ikke er muligt eller hvordan noget gøres korrekt og dermed guide brugerne til vellykkede interaktioner.</p>
            </li>
            <li>
                <h3 class="h5">Gør det muligt at fortryde og gå tilbage</h3>
                <p>Det perfekte design findes ikke og ingen kan forhindre at der sker fejl. Sørg derfor for at brugerne har mulighed for at gå tilbage og rette fejlen. En mulighed for at fortryde giver brugerne kontrollen og er med til at skabe tryghed.  </p>
            </li>
            <li>
                <h3 class="h5">Nedbring ventetiden</h3>
                <p>Ingen kan lide at vente, heller ikke på forsinkelser i en brugergrænseflade. Siden skal reagere hurtigt på brugernes handlinger ellers de blive irriterede og i værste fald vil de få oplevelsen af, at siden ikke fungerer korrekt.</p>
            </li>
            <li>
                <h3 class="h5">Giv feedback </h3>
                <p>Fortæl brugerne, hvorfor de venter. Fortæl dem, at systemet arbejder. Fortæl dem, at handlingen er registreret og tilbyd dem derefter det næste skridt på deres vej. Opdater brugerens status. Indiker, når noget er udfyldt korrekt eller ukorrekt. Design er ikke en monolog, det er en samtale.</p>
            </li>
            <li>
                <h3 class="h5">Bring følelser i spil</h3>
                <p>Brugervenlighed er ikke den eneste målestok for en positiv brugeroplevelse; fornøjelse og velbehag er lige så vigtige. Noget kan være såre simpelt, men hvis det er uhyrligt kedeligt eller uvedkommende kan det føles krævende og opleves sværere at komme igennem. Design skal gøre brug af varme, venlighed, sjov, forførelse, kløgt, etc. – alt sammen noget, der højner oplevelsen og gør at brugerne føler sig engageret og som giver dem energi.</p>
            </li><li>
                <h3 class="h5">Less is more</h3>
                <p>Dette handler ikke nødvendigvis om minimalisme, men det er vigtigt at sørge for, at alt i designet har et formål. Nogle ting er rent funktionelle; andre ting er rent æstetiske. Men hvis de ikke bidrager til en overordnet positiv oplevelse, så fjern det. Reducer designet til det nødvendige.</p>
            </li>
            <li>
                <h3 class="h5">Vær konsekvent</h3>
                <p>Forudsigelighed og pålidelighed i designet skabes, når brugerne kan stole på at ens elementer gør det samme overalt! Ens elementer må ikke pludselig gøre forskellige ting. Dette er helt essentielt og ufravigeligt uanset ”gode” argumenter for det modsatte. Når tingene ikke stemmer overens fra side til side, bliver oplevelsen usammenhængende, forvirrende og ubehagelig. Brugerne vil begynde at sætte spørgsmålstegn ved deres forståelse af designet og om de kan stole på det de ser. Sammenhæng på tværs indebærer stabilitet, hvilket fører til at brugerne føler at de er i gode hænder. </p>
            </li>
            <li>
                <h3 class="h5">Gør et godt førstehåndsindtryk</h3>
                <p>Man får ikke en chance til! At designe en digital oplevelse handler i vid udtrækning om at opstille regler for, hvordan systemet møder og opfører sig i forhold til brugerne. Skab tryghed. Hold det der loves. Indfri forventningerne. Gør det nemt. Gør det attraktivt og æstetisk. Det er summen af disse regler, der bliver til brugernes førstehåndsindtryk og senere til den grundlæggende oplevelse af løsningen. </p>
            </li>
            <li>
                <h3 class="h5">Vær troværdig og pålidelig</h3>
                <p>Det er svært for brugerne at vide, hvem de kan stole på, så den eneste måde at vinde tillid hos brugerne er ved at gøre sig fortjent til det. Det opnås ved at gøre det man siger man vil gøre. Ved ikke at love mere end man kan holde. Ved ikke at oversælge løsningen for derefter at underpræstere (verdens bedste løsning, der ikke virker). Og ved at rammesæt brugernes forventninger hensigtsmæssigt og levere som lovet til tiden. </p>
            </li>
        </ul>
    </section>